---
title: "BlockSplit Konferencija"
date: 2022-02-16
draft: false
image: "images/blog/blocksplit3.png"
author: "Ivan Piton"
tags: ["Blockchain", "Event", "Conference", "Workshop"]
type: "post"
---

Dragi naši članovi, nakon nekoliko mjeseci intenzivnih priprema i pregovora presretni smo da možemo ponovo najaviti najveći Web3 događaj u Hrvatskoj - konferenciju BlockSplit 3 U suradnji s idejnim kreatorima koji su izvorno pokrenuli konferenciju 2018. godine dogovoreno je da se konferencija ponovno održi, ovaj puta uz pomoć i suradnju UBIK-a i temeljnih članova.

BlockSplit 3 konferencija će se održati 24. i 25. svibnja 2022. godine u Splitu te vam pripremamo poprilično zanimljiv program s dva dana prepunih predavanja (tehničkih i ne-tehničkih), cjelodnevne radionice (tehničke i ne-tehničke), partyja i afterpartyja, crypto treasure huntova, a u suradnji s partnerima i weekend hackathon. Svoje sudjelovanje su već sada potvrdila veća imena svjetske blockchain scene pa tako očekujemo i lineup svjetskog glasa koji dolaze iz vrhunskih blockchain, DeFi, NFT, DAO i sličnih protokola.

Napominjemo da članovi UBIK-a ostvaruju popust na karte kada one krenu u prodaju (uključujući i radionice) ali s obzirom na limit od 300 ljudi preporučamo da svoju kartu kupite čim se ona pojavi u prodaji jer nećemo biti u mogućnosti otvoriti dodatne kapacitete s obzirom na COVID19 restrikcije.

Ovo je jedan novi početak za BlockSplit koji će vratiti Hrvatsku na kartu blockchain evenata i, nadamo se, postati tradicionalno mjesto okupljanja hrvatske blockchain zajednice u godinama koje dolaze.

Za više informacija posjetite https://blocksplit.net/ i zapratite twitter https://twitter.com/blocksplit
