---
title: "“Pi Coin” nije kriptovaluta i potencijalno je opasan"
date: 2020-10-22T15:27:17+06:00
draft: false
image: "images/blog/picoin.jpg"
author: "Ivan Voras"
tags: ["Blockchain", "Upozorenje", "Edukacija"]
type: "post"
---

Izjava UBIK-a o proizvodu “Pi Coin” :

Već dulje vrijeme se na tržištu nalazi “Pi coin”, najčešće u obliku da njegovi korisnici traže nove korisnike i šire informacije i dezinformacije s ciljem da prošire svoju mrežu preporuka, odnosno povećaju broj korisnika koji su do “Pi coina” došli upravo putem njih. Ovo je klasičan oblik piramidalne sheme koja, osim što ne može dobro završiti, je i zakonom zabranjena.

PI nije kriptovaluta, već se samo reklamira kao takva. Pi je socijalna piramida za skupljanje osobnih podataka.

Kriptovalute ne zahtijevaju korištenje jedne jedine aplikacije kojom se može koristiti nego su bazirane na otvorenim standardima. Ne zahtijevaju unos osobnih podataka, ne drže korisničke račune na centraliziranim serverima niti postoji ikakva korist od “vabljenja” novih korisnika putem “referal” sustava (tj. izgradnje piramide).

PI se lažno oglašava kao kriptovaluta, njegovim autorima nije problem na taj način dezinformirati svoje korisnike, i iako ne traži ulaganja novca, danas su osobne informacije iznimno popularan način monetizacije. No, bez kriptovalute u pozadini, u najboljem slučaju PI može biti samo uspješna viralna marketinška kampanja.

Član upravnog odbora UBIK-a Bruno Škvorc je napisao detaljnu analizu razlika između PI-a i kriptovaluta koju možete pogledati ovdje.
