---
title: "Održana izborna skupština UBIK-a 2019. s glasanjem na blockchainu"
date: 2019-04-29T15:27:17+06:00
draft: false
author: "Ivan Voras"
tags: ["UBIK", "Blockchain"]
type: "post"
---

24. travnja je održana druga po redu skupština UBIK-a, i to izborna sa dnevnim redom koji je uključivao objavu izvještaja o radu udruge tijekom prošle godine, diskusiju o sljedećim ciljevima i aktivnostima, te izbor predsjednika i članova upravnog odbora udruge.

Za izbor je predana jedna lista za UO, koja je većinskim glasovima i prihvaćena, u kojoj su:

    Vlaho Hrdalo – predsjednik
    Boris Agatić
    Bruno Škvorc
    Ivan Glavaš
    Ivan Voras
    Luka Klancir
    Nikola Škorić

Na skupštini je prvi put održano glasanje za UO putem blockchaina. Firma Bitfalls je kreirala distribuiranu aplikaciju na blockchainu koja se koristila za ovu svrhu, a (anonimni) glasovi su zapisani na blockchainu Lisinski, testnoj instanci blockchaina Ethereum kojeg održavaju članovi UBIK-a. Ovo je vjerojatno prvi put da se glasanje na blockchainu održalo u Hrvatskoj.
