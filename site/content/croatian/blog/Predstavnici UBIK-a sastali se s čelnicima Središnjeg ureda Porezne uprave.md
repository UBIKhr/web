---
title: "Predstavnici UBIK-a sastali se s čelnicima Središnjeg ureda Porezne uprave"
date: 2018-02-11T15:27:17+06:00
draft: false
image: "images/blog/porezna.jpg"
author: "Luka Klancir"
tags: ["UBIK", "Porezna"]
type: "post"
---

Članovi Upravnog odbora UBIK-a sastali su se u petak, 09. veljače 2018. s čelnicima Središnjeg ureda Porezne uprave.

Udruga za blockchain i kriptovalute putem svojih predstavnika ukazala je na otvorena pitanja povezana s regulativom odnosno nedostatkom regulatornog okvira za blockchain i kriptovalute. Ta pitanja obuhvaćaju problem dokazivanja dana stjecanja kriptovaluta u postupku oporezivanja kapitalnih dobitaka; provođenje ICO-a od strane hrvatskog trgovačkog društva i unošenja tako prikupljenog kapitala u društvo; plaćanje kriptovalutama; nedoumice u vezi redovnog poslovanja trgovačkih društava koja se bave rudarenjem i sl.

Predstavnici Središnjeg ureda Porezne uprave pokazali su veliko zanimanje za tehnologiju i probleme koji muče kripto-zajednicu u Hrvatskoj te iskazali spremnost na sudjelovanje u rješavanju onih pitanja koja spadaju u porezno-pravnu domenu.

UBIK će pisanim putem zatražiti odgovore Središnjeg ureda na sva otvorena pitanja te će po zaprimanju istih izvijestiti članstvo i javnost.
