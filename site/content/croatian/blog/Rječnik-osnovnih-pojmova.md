---
title: "Rječnik osnovnih pojmova"
date: 2022-03-07
draft: false
image: "images/blog/dictionary.png"
author: "Ivan Piton"
tags: ["blockchain", "riječnik", "osnovnih", "pojmova", "FAQ"]
type: "post"
---

- Za sve koje muči terminologija koja se koristi u kriptosferi napravili smo kratki rječnik najčešće korištenih termina.



1. All Time High (ATH) - najviša vrijednost cijene određene kriptovalute
2. All Time Low (ATL) - najniža vrijednost cijene određene kriptovalute
3. Altcoins - zajednički naziv za kriptovalute koje nisu Bitcoin
4. Anti-Money Laundering (AML) – skup zakona kojima se pokušava spriječiti pretvaranje ilegalno zarađenog novca u ono što se čini legalno zarađenim novcem
5. Bag Holder – osoba koja holda kriptovalute kojima je trenutna cijena znatno niža od one po kojoj je kupljena.
6. Bear market - pad cijene na tržištu
7. Bull market - porast cijene na tržištu
8. Decentralized Autonomous Organization (DAO) - organizacija koju održava mreža računala, autonomna je i samoupravna obzirom da nema središnje mjesto
9. Decentralizirane aplikacije (DApp) – softverska aplikacija koja svoju tehnologiju javno pokreće na mreži računala
10. Decentralizirane Financije (DeFi) – sektor u svijetu kriptovaluta koji, upotrebom blockchain tehnologije i pametnih ugovora, nastoji stvoriti financijski sustav bez posrednika
11. DEX - naziv za sve kripto burze na kojima se kriptovalutama trguje izravno od osobe do osobe (Peer2Peer), bez da tvrtka drži kriptovalutu ili novac za njih
12. Do Your Own Research (DYOR) - izraz za edukaciju i istraživanje prije samog ulaganja u određenu kriptovalutu
13. Drop in price (dip) - pad cijene na tržištu
14. Dump - nagli pad cijene kriptovaluta
15. ERC-20 – opisuje kriptovalute izrađene unutar parametara Ethereum tehnologije
16. Token - Dijeli se na "Utility Token" i "Security Token".
- Security tokeni se smatraju financijskim instrumentom te se generalno koriste za stvaranje digitalnih investicijskih ugovora.
- Utility Tokeni imaju predodredenu intrinzičnu korisnost te se mogu koristiti na neki način unutar okvira mreže ili projekta, a korisnik na temelju toga može ostvariti nekakav benefit (u tom se slučaju po zakonu ne smatra financijskim instrumentom jer izlazi iz okvira financijskih instrumenata npr. loyalty program).
17. Fear of missing out (FOMO) - strah od propuštanja potencijalne zarade koji potom dovodi do nesmotrenog ulaganja
18. Fork - račvanje određene kriptovalute na dva dijela, odnosno dva zasebna blockchaina. Termin se može primjeniti i na aplikacije.
19. Fundamentalna analiza (FA) - temelji se na analizi raznih karakteristika kriptovaluta s ciljem predviđanja budućeg kretanja cijena.
20. Halving - polovljenje, odnosno smanjenje nagrade koju rudari dobivaju u zamjenu za uloženi rad koji je potreban za osiguranje mreže i procesiranje transakcija
21. Hardware wallet - fizički uređaj za pohranu kriptovaluta, smatra se najsigurnijim načinom pohrane
22. Hodl - izraz za kupovinu određene kriptovalute na dulji vremenski period bez prodaje
23. Initial Coin Offering (ICO) - metoda javnog prikupljanja sredstava za razvoj projekata; projekti mogu biti u fazi ideje ili već spremni za distribuciju, a ljudi ulažu novac u ICO u nadi da će s vremenom vrijediti više nego što su inicijalno uložili
24. Konsenzus algoritam – algoritam putem kojega se donose odluke na mreži koja se time osigurava; najpoznatiji su PoW i PoS algoritam
25. Lightning Network – tehnologija kojom su omogućene omogućava skoro trenutne i niske naknade transakcije kriptovalutama koristeći bitcoinovu tehnologiju
26. Limit Order – zahtjev za kupnju ili prodaju imovine (kriptovaluta, dionica itd.) po točno određenoj cijeni
27. Market Cap - način kojim rangiramo veličinu i vrijednost određene kriptovalute; računamo ga množenjem trenutne cijene s ukupnim brojem coina
28. Mining - rudarenje novih jedinica određene kriptovalute; obavlja se procesorima, grafičkim karticama i specijaliziranim uređajima ovisno o vrsti kriptovalute
29. Mining fee - naknada koju rudarima za procesiranje transakcija
30. Moon - enorman rast cijene kriptovaluta
31. NFT (Non-fungible token) – posebna vrsta tokena koja je direktno vezana na digitalnu ili fizičku imovinu i čiji vlasnik je službeno i vlasnik te imovine na koju je taj određeni NFT vezan
32. NFT Floor - najniža moguća cijena po kojoj se neki NFT može kupiti
33. Peer to Peer (P2P) - veza između dva ili više računala koja im omogućuje izravnu razmjenu kriptovauta
34. Private key - privatni ključ koji otljučava pristup kriptovalutama
35. Proof of Stake (PoS) - proces kojemu je cilj postići konsenzus i zapis na blockchainu; alternativa je PoW algoritmu obzirom da nema klasičnog rudarenja, već korisnici polažu kolateralne tokene, pritom koristeći postupak koji je energetski isplativiji (green-friendly) od PoW-a
36. Proof of Work (PoW) - najpoznatiji konsenzus algoritam kojim rudari osiguravaju blockchain mrežu i procesiraju transakcije
37. Public key - javni ključ, adresa vašeg digitalnog novčanika
38. Pump - nagli rast cijene kriptovaluta
39. Rekt - izraz (sleng) koji označava potpuni financijski gubitak
40. Rug pull – prevara, odnosno “exit scam˝; vlasnici određenog projekta promoviraju ga s ogromnim potencijalom, a čim skupe veliku količinu sredstava napuste i zatvore projekt
41. Seed phrase - niz od 12/24/48 sigurnosnih riječi kojima pristupate vašim kriptovalutama u walletu
42. SHA 256 (Secure Hash Algorithm 256) - matematički proces koji generira 256-bitni niz slova i brojeva (hash - dugačak 64 znaka); jedan je od najsigurnijih načina zaštite digitalnih podataka
43. Hash funkcija - algoritam koji od podataka proizvoljne veličine stvara podatke fiksne veličine. Vrijednosti koje vraća hash funkcija nazivaju se hash vrijednosti, hash kodovi, sažeci.
44. Smart Contract – programska logika o razmjeni usluga ili novca koji se automatski izvršava bez nadzora treće strane, sve dok su ispunjeni ugovorom utvrđeni kriteriji
45. Shilling - način korištenja propagande u svrhu promicanja kriptovalute kako bi se ostvarila financijska dobit. U sferi kriptovaluta, “šileri” imaju tendenciju promocije kriptovaluta zbog koje interes za nju raste, ljudi ju kupuju te se dogodi rast cijene
46. Tehnička analiza (TA) - analiza kretanja cijena koja se oslanja na različite grafove i indikatore na kojima temelji predviđanje budućeg kretanja cijena.
47. Total Supply – cjelokupna količina određene kriptovalute koja je trenutno dostupna
48. Volatility - mjera koliko se cijena (u ovom slučaju) kriptovalute tijekom određenog vremena mijenja. Dionice etabliranih tvrtki poput Applea i Googlea imaju mnogo nižu volatilnost od kriptovaluta koje mogu biti jako volatilne u kratkom vremenu.
49. Wallet - digitalni novčanik koji služi za primanje i slanje kriptovaluta; može biti papirnati, u obliku aplikacija za PC/smartphone ili specijaliziranih uređaja
50. Whale - investitor koji posjeduje velike količine određene kriptovalute, a samim time i velik utjecaj na izravno i/ili neizravno manipuliranje tržišnom cijenom
51. White Paper - skup tehničkih i marketinških dokumenata koji za cilj imaju predstavljanje i detaljno objašnjavanje pojedinog kripto projekta, proizvoda ili usluge
52. Yield farming – zaključavanje kriptovalute u liquidity pool ili zarađivanje kamata posuđivanjem digitalne imovine drugima; određeni decentralizirani financijski protokoli kao nagradu za yield farmere izdaju governance tokene
53. Bridge - tip aplikacije koja omogućuje interoperabilnost i transakcije između različitih blockchain mreža
