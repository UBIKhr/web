---
title: "Humanitarna akcija Merry Crypsmas & Happy Holi-DIY-s"
date: 2021-12-01
draft: false
image: "images/blog/crypsmas-3.jpg"
author: "UBIK UO"
tags: ["crypsmas", "humanitarna akcija", "DIY", "STEM"]
type: "post"
---

Pridružite nam se u akciji darivanja domova za nezbrinutu djecu diljem Hrvatske!

Povodom božićnih blagdana, UBIK (Udruga za blockchain i kriptovalute) u suradnji s CircutMessom organizira prikupljanje sredstava za kupnju STEM uređaja štićenicima Domova za nezbrinutu djecu.

Pozivamo vas da nam se pridružite u ovogodišnjoj akciji darivanja kroz koju želimo djeci darovati taj magični trenutak znatiželje, zabave, te na kraju ponosa nakon što kroz igru shvate da su naučili nešto korisno.

Za svaki set kupljen doniranim sredstvima, CircuitMess će pokloniti još jedan kako bi što više djece dobilo poklone i priliku razviti svoje znanje i kreativnost. Svaki robot je poseban elektronički set koji poučava o elektronici i lemljenju. Naši zabavni roboti će svaku nezanalicu pretvoriti u elektroničku sveznalicu.

U sklopu humanitarne akcije bit će organizirano online predavanje te radionica gdje će djeca imati priliku zaviriti u zabavan svijet elektronike i programiranja.

Pomozite nam da ovaj Božić edukativne robote dostavimo u sve Domove za nezbrinutu djecu.

Akcija traje od 30.11. do 24.12.2021.

Cilj ove akcije je skupiti iznos od 80.000kn koji garantira da će svako dijete u svim domovima u Hrvatskoj dobiti po jednog robota. Donirati možete u kriptovalutama ili kunama (kartičnim plaćanjem ili općom uplatnicom).

Saznajte više i upoznajte naše vrckaste robote [ovdje](https://crypsmas.circuitmess.com/)!
