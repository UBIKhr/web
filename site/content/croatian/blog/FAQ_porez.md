---
title: "Česta pitanja o porezu"
date: 2022-02-22
draft: false
image: "images/blog/porezna1.png"
author: "Ivan Piton"
tags: ["blockchain", "porezi", "FAQ", "pitanja", "porezna", "ministarstvo financija"]

type: "post"
---

Potaknuti raznim upitima vezanima uz porez, u nastavku donosimo pregled najčešćih pitanja i odgovora u pojedinim situacijama. Nastavno, slijedi i edukativni prilog kripto riječnika s osnovnim pojmovima za sve koji ulaze u svijet kriptovaluta.


1. Na što se plaća porez i kada nastaje porezna obaveza?

- Porezna obaveza nastaje u trenutku otuđenja odnosno konverzije kriptovalute za fiat valutu.
Porez na dohodak po osnovi kapitalnih dobitaka plaća se na razliku između nabavne i prodajne cijene izražene u fiat valuti.


2. Na koji način se utvrđuje i plaća porez na dohodak od kapitala?

- Porezni obveznik dužan je sam obračunati i uplatiti porez na dohodak do zadnjeg dana veljače tekuće godine za kapitalne dobitke ostvarene u prethodnoj godini, a umanjene za eventualne kapitalne gubitke u istoj kalendarskoj godini.
Porez plaćen po osnovi kapitalnih dobitaka smatrat će se konačnim.
Porez se u 2021. plaća po stopi od 10% uvećano za prirez koji su propisale općina/grad u kojem porezni obveznik ima prijavljeno prebivalište.


3. Kako se utvrđuje vrijednost ostvarenog kapitalnog dobitka na koji se obračunava porez na dohodak?

- Kako bi se ostvareni kapitalni dobitak mogao točno utvrditi, porezni obveznik mora voditi evidenciju o svakoj transakciji (kupnja i prodaja) kako je propisano čl. 70 st. 5 Zakona o porezu na dohodak.
Evidencija se vodi po FIFO metodi (First in First out).
Ako je izvršeno više transakcija u jednom danu onda se podatak unosi zbirno za taj dan.


4. Koji izvještaj se podnosi poreznoj upravi i kada?

- Porezni obveznik koji ostvari kapitalni dobitak s osnove trgovanja kriptovalutama obvezan je do kraja veljače tekuće godine podnijeti JOPPD obrazac za ostvaren kapitalni dobitak u prethodnoj godini.
Ako smanjenje kapitalnih dobitaka za ostvarene kapitalne gubitke rezultira kapitalnim gubitkom (u istoj poreznoj godini i uz uvjet da su kriptovalute stečene poslije 01.01.2016.) nema obveze podnošenja JOPPD obrasca.


5. U kojim slučajevima ne dolazi do porezne obveze?

- Kada je imovina stečena prije 01.01.2016.
- Kada je imovina otuđena nakon proteka 2 godine od datuma stjecanja
- Kada se zamjenjuje kripto za kripto (dakle ne dolazi do konverzije u fiat valutu)
- Kada je kapitalni gubitak veći od dobitka (kapitalni gubitak priznaje se samo ako je imovina po kojoj je gubitak ostvaren nabavljena poslije 01.01.2016. i ako je gubitak ostvaren unutar 2 godine od stjecanja)


6. Što s dohotkom koji je ostvaren rudarenjem?

- Kod ovog načina stjecanja potencijalno se mogu javiti 2 vrste dohotka:
Inicijalni dohodak (nagrada koju rudar ostvari) smatra se drugim dohotkom iz čl. 39 Zakona o porezu na dohodak. Ukoliko rudar odluči stečene kriptovalute zadržati i dalje trgovati s njima u namjeri da porastom njene vrijednosti ostvari kapitalni dobitak tada se za taj eventualni dobitak utvrđuje dohodak od kapita.a
U potonjem porezna obveza nastaje prilikom konverzije u fiat valutu.


7. Što ako je rudarenje ˝osnovno zanimanje˝?

- Ukoliko se rudarenje obavlja kontinuirano u dužem vremenskom periodu s namjerom stjecanja dohotka, a pritom niste zaposleni po nijednoj drugoj osnovi, obvezni ste registrirati samostalnu djelatnost i dohodak utvrditi sukladno člancima 30-35 Zakona o porezu na dohodak. Isto možete učiniti i dobrovoljno ako povremeno ostvarujete dohodak od rudarenja.


8. Što ako kriptovalute steknem putem donacija?
- U slučaju da fizička osoba stekne kriptovalute putem donacija, to se smatra neoporezivim primitkom, ali samo ako su zadovoljeni sljedeći uvjeti:
- • nema protučinidbe
- • vjerodostojnom dokumentacijom se može dokazati da su sredstva darovale fizičke osobe koje ne obavljaju samostalnu djelatnost
- • da su sredstva koja se daruju stečena iz oporezivog dohotka ili proizlaze iz primitaka koji se ne smatraju dohotkom

- Ukoliko jedan od navedenih uvjeta nije zadovoljen, na navedeni primitak (donaciju) sam primatelj donacije ovezan je obračunati i uplatiti porez na dohodak po osnovi drugog dohotka te pripadajuće doprinose. U roku od 30 dana podnosi se i JOPPD obrazac.
Uz navedeno, ako se doniranim kriptovalutama daroprimatelj koristi za daljnje trgovanje i ostvari kapitalni dobitak, tada plaća i porez na dohodak po osnovi kapitalnog dobitka. I ovdje vrijedi pravilo 2 godine od datuma stjecanja. Dakle ako ih otuđi nakon protekle 2 godine od dana stjecanja od strane darovatelja, ne dolazi do porezne obveze.


9. Što ako kriptovalute steknem kroz naplatu za isporučena dobra/usluge?

- Ovakvu vrstu stjecanja mogu ostvariti samo fizičke osobe koje obavljaju samostalnu djelatnost odnosno obrtnici koji naplaćuju svoje usluge/dobra u kriptovaluti umjesto u tradicionalnoj valuti.
Ukoliko se naplata procesira putem platne platforme (poput PayCek) tada ne dolazi do razlike u cijeni između kriptovalute u odnosu na kunu jer korisnik na svoje račun dobije kune i nma stvarnog primitka kriptovalute, te samim time nema eventualno dodatno ostvarenog dobitka.
Ukoliko se naplata izvrši primitkom kriptovalute od strane primatelja usluge/dobra, tada bi se razlika  cijeni naplate u kriptovaluti u odnosu na kunu smatrala primitkom od samostalne djelatnosti, a ne primitkom ostvarenim od kapitalnih dobitaka.


10. Što ako kriptovalutu steknem prodajom osobne imovine?

- Primitak koji fizička osoba ostvari prodajom osobne imovine koji je naplatio kriptovalutom je neoporeziv. Međutim, ako stečene kriptovalute od prodaje imovine odluči koristiti za daljnje trgovanje i pritom ostvari kapitalni dobitak, tada plaća porez na dohodak od kapitala na razliku u cijeni između prodajne i nabavne vrijednosti, s naglaskom da se kao nabavna cijena uzima tržišna vrijednost kriptovalute u trenutku stjecanja, a koja se utvrđuje na način da se uzme prosječna vrijednost određene kriptovalute na nekoj od većih kriptov burzi na dan stjecanja.


11. Što ako kriptovalutu steknem darovanjem (tzv. airdrop stjecanje)?
- Kod samog stjecanja darovanjem ne nastaje porezna ovveza, ali i ovdje vrijedi pravilo otuđenja od 2 godine. To znači da ako daroprimatelj odluči otuđiti darovane mu kriptovalute prije proteka  godine utvrdit će se dohodak od kapitala. U ovom slučaju danom nabave smatrat će se dan nabave pravnog prednika  (darovatelja).
Airdrop – prema trenutnim zakonskim odredbama na ovakvu vrstu nepredviđenog primitka ne plaća se porez na stjecanje, ali kao i u prethodnim slučajevima platit će se porez na dohohdak od kapitala u slučaju otuđenja prije proteka od 2 godine od datuma stjecanja.


12. Što ako kriptovalutu steknem protučinidbom?
- U slučaju da fizička osoba stekne određenu kol. kriptovaluta za neku protučinidb (npr. ispunjavanje anketa, promo usluge i sl.) utvrdit će se drugi dohodak ili dohodak od samostalne djelatnosti po osnovi takvog primitka. U svim prethodno navedenim slučajevima transakciju je potrebno dokazati vjerodostojnom dokumentacijom (ugovorom, potvrdom, ispisom prometa s walleta, ispisom prometa po kreditnoj/debitnoj kartici itd.)


13. Kako dokumentirati transakciju ako je kriptovaluta kupljena direktno od fizičke osobe za cash?
- U slučaju kupnje kriptovalute direktno od druge fizičke osobe isto mora biti dokumentirano ugovorom ili drugim vjerodostojnim dokumentom u kojem moraju osobito biti istaknuti sljedeći podaci:
- • osobni podaci kupca i prodavatelja
- • predmet kupnje/prodaje
- • datum kupnje/prodaje
- • isnos i cijena te broj jedinica koji se kupuje/prodaje
- • način plaćanja

- Primjerice ulagatelji  mogu koristiti web-mjesta kao što su LocalBitcoins gdje mogu naći kupca u svojoj blizini i kupiti bitcoin od njega gotovinom, ali u tom slučaju, kako kupac, tako i prodavatelj, moraju sačuvati potvrdu o obavljenoj kupoprodaji.


U slučaju da odgovor na Vaše pitanje niste pronašli ovdje, obratite nam se na info@ubik.hr ili postavite pitanje u našoj telegram grupi https://t.me/ubikcommunity !

Vaš UBIK
