---
title: "UBIK Regulatorni Meetup"
date: 2022-11-04
draft: false
image: "images/blog/regulatorni-vlaho.jpg"
author: "UBIK UO"
tags: ["regulation", "MiCA", "ZIDZSPNFT", "TFR", "AML","event"]
type: "post"
---

U ponedjeljak 24.10.2022. održan je meetup i regulatorni panel u organizaciji Udruge za blockchain i kriptovalute. Tema panela bio je aktualni prijedlog **ZIDZSPNFT**, za kojeg se očekuje da će stupiti na snagu 1.1.2023. godine i koji donosi značajne promjene po pitanju postupka registracije CASP-ova kao i njihovog poslovanja.

Sudionici panela bili su predstavnici regulatora koji su izravno sudjelovali u izradi ZIDZSPNFT-a te oni koji ga u praksi provode - pomoćnica predstojnika Ureda za sprječavanje pranja novca Ministarstva financija **Antonija Duvnjak**, voditelj službe za financijske istrage nezakonito stečene imovine **Paulino Lonza**, direktorica Ureda za sprječavanje pranja novca HANFA-e **Senada Durrigl** i član Ureda **Damir Muratović**. Kao predstavnici industrije u panelu su sudjelovali AML konzultant za društvo Electrocoin d.o.o. **Sanja Zeljković** i odvjetnik **Ivan Sumić**. 

Uvodno su **Karla Krmpotić**, odvjetnička vježbenica u Hrdalo & Krnic Law Firm i **Morana Vukić Perak**, pravnica u društvu Electrocoin, dale kratak pregled nadolazeće europske i domaće regulative koja će utjecati na kripto industriju, konkretno **MiCA**,**TFR** i **ZIDZSPNFT**. Panel je moderirao **Vlaho Hrdalo**, predsjednik UBIK-a, koji je predstavnicima regulatora postavio niz konkretnih pitanja u vezi novosti koje donosi ZIDZSPNFT. 

<img src = "/images/blog/regulatorni-speakers.jpg" style="width: 100%">

**Ukratko o panelu:**

\* Regulatori su pojasnili postupak registracije CASP-ova i razloge uvođenja niskog praga za provođenje dubinske analize (1.000,00 EUR),

\* Isticanje problema regulatora u provođenju svojih ovlasti u borbi protiv pranja novca i financiranja terorizma u praksi;

\* Istaknute su i reakcije industrije na izmjene;

\* Pohvaljeno je sudjelovanje kako regulatora tako i industrije u procesu donošenja ZIDZSPNFT te je Antonija Duvnjak ekskluzivno podijelila informaciju da je radna grupa za izradu ZIDZSPNFT-a uvažila pojedine komentare industrije uložene na tekst ZIDZSPNFT-a u tijeku javne rasprave, čime je još jednom dokazano da regulatori imaju sluha za probleme i sugestije industrije;

\* Senada Durrigl iskazala je otvorenost HANFA-e prema industriji i uvjerila prisutne da postojeći subjekti nemaju razloga brinuti oko procesa registracije te da HANFA želi održavati otvoreni dijalog sa svim obveznicima.

<img src = "/images/blog/regulatorni-publika.jpg" style="width: 100%">


Kapacitet dvorane Algebra kampusa bio je u potpunosti popunjen – ukupno 120 zainteresiranih slušatelja pratilo je panel te imalo priliku postaviti pitanja predstavnicima regulatora. Posjećenost panela dokaz je koliko je ovakav meetup bio potreban i koliko je tema regulacije kripto industrije važna svima koji su dio te industrije, bez obzira je li riječ o pravnicima, konzultantima ili samim tehničkim stručnjacima koji stvaraju Web3.

Nakon regulatornog meetupa i panela održanog u okviru [BlockSplit3](https://blocksplit.net/) konferencije u Splitu u svibnju 2022., UBIK - Udruga za blockchain i kriptovalute je još jednom pokazala da ima kvalitetne odnose s regulatorima te da zastupa interese industrije pred svim relevantnim tijelima u Republici Hrvatskoj.
